## Rubbad kycklingklubba, ugnsbakade rotfrukter, tomatsalsa och peppar majonnäs - 4personer

### Kycklingkblubba

#### Ingredienser:

* 4st kycklingklubbor
* 1 tsk salt
* 1 tsk Paprikapulver (gärna rökt)
* 1 tsk chilipulver
* 2 tsk socker (gärna farinsocker)
* 2 krm spiskummin
* 2 krm senapspulver
* 2 krm ingefära, mald
* 3 krm svartpeppar

#### Gör så här:

1. Blanda alla kryddor väl.
2. Krydda kycklingklubban och gnid in kryddorna minst en timme innan du ska grilla/steka dom.
3. Stek kycklingen i ugnen på 180C tills de når en kärntemperatur på 82C

### Ugnsbakade rotfrukter

#### Ingredienser:

* 2st morot
* 8st potatis
* 2st palsternackor
* ½ rotselleri
* Babyspenat
* Olivolja
* Flingsalt

#### Gör så här:
1. Dela potatis en gång på längden. Skär resten av rotfrukterna i grova bitar.
2. Lägg i ett bleck med olja och salt. Och rosta i ugnen på 200C. tills de är mjuka.
3. Blanda med babyspenat innan servering

### Tomatsalsa

#### Ingredienser:
* 3 tomater
* 1 gul lök
* 1 röd chili, spansk peppar eller valfri chili
* 3 msk olivolja eller majsolja
* 3 msk vinäger
* Hackad färsk koriander efter smak

#### Gör så här:

1. Skölj och tärna tomater så fint du kan. Lägg i en skål.
2. Skala och finhacka löken. Lägg i skålen.
3. Hacka färsk koriander. Lägg i skålen.
4. Skölj och dela chilin. Skär ut det vita och pilla bort kärnor. Strimla den fint och lägg i skålen.
5. Tillsätt olivolja, vinäger samt salt och rör ihop till en salsa.

### Pepparmajonnäs

#### Ingredienser:
* Majonnäs
* Grovmalen svartpeppar
* Rosé peppar
* Grönpeppar
* Salt

#### Gör så här:
1. Blanda alla ingredienser
