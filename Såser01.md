## Kalla emulsionssåser

##### En emulsion är när två vätskor eller råvaror som är svåra att blanda behandlas så att de ändå kan bli till en enhet. För att skapa en emulsion behövs ett emulgeringsmedel. Det är eningrediens som gör att vattendelen och fettdelen i emulsionen kan blandas med varandra. I en majonnäs är det lecitinet, ett ämne som finns i äggulan och senapen, som fungerar som emulgeringsmedel.

### Majonnäs
* 2 äggulor
* 2 tsk röd- eller vitvinsvinäger
* 2 tsk dijonsenap
* ca 6 dl rapsolja
* salt

#### Gör så här:

1. Vispa ihop äggulor, vinäger och senap i en bunke.
2. Tillsätt oljan i en tunn stråle under konstant vispning. Om majonnäsen blir för fast i
konsistensen kan du späda med lite vatten.
3. Smaka av med salt.

##### Tips för att lyckas med majonnäs:
1. Ingredienserna behöver hålla samma temperatur.
2. Rätt balans mellan äggula och olja. 

###### Om majonnäsen skär sig behöver du inte slänga den. Börja istället om med en ny äggula och häll i den spruckna majonnäsen droppvis under konstant vispning.


### Vitlöksdressing, ca 4 port
* 2 dl majonnäs
* 1 vitlöksklyfta, finriven
* 2 tsk pressad citronjuice
* ½ dl olivolja
* salt

#### Gör så här:
1. Blanda majonnäs, vitlök och citronjuice.
2. Tillsätt oljan droppvis under vispning.
3. Smaka av med salt.

### Rhode Island-dressing, ca 4 port
* 2 dl majonnäs
* 3 msk chilisås
* 1 tsk cognac
* 1 tsk madeira
* 1 nypa cayennepeppar
* salt
* (½ dl lättvispad grädde)

#### Gör så här:
1. Blanda majonnäs med chilisås, cognac och madeira i en bunke.
2. Smaka av med cayennepeppar och salt.
3. Vänd eventuellt i lättvispad grädde för luftigare konsistens.

### Dansk remouladsås, ca 4 port
* ca 1 dl finhackade pickels
* ca 1,5 dl majonnäs
* ca 1 tsk curry
* salt

#### Gör så här:
1. Finhacka pickels antingen med kniv eller i maskin.
2. Blanda pickels med majonnäs och curry.
3. Smaka av med salt.


### Kall sås, ca 2 port
* 1 knippa dill
* 2 dl creme fraiche
* 1 mst majonnäs

#### Gör så här
1. hacka dillen fint
2. häll creme fraichen i skålen
3. klicha i en matshed majonnäs i creme fraichen.
4. rör ned dillen i såsen
