## Kolakakor, ca 20 st

#### Ingredienser
* 100 g smör
* 1 dl strösocker
* 1 msk vaniljsocker
* 1 msk ljus sirap
* 1 tsk bakpulver
* 2 ½ dl vetemjöl

#### Gör så här:
1. Sätt ugnen på 175 grader. Lägg bakplåtspapper på en plåt.
2. Finfördela smöret och rör ihop smör och strösocker poröst i en bunke.
3. Tillsätt vaniljsocker, ljus sirap, bakpulver och vetemjöl. Arbeta snabbt ihop till en deg.
4. Ta upp degen på en lätt mjölad arbetsbänk och dela den i tre delar. Rulla ut till
längder, ca 40 cm långa. Lägg längderna på plåten med bakplåtspapper och platta till
försiktigt med fingrarna eller med en gaffel.
5. Grädda mitt i ugnen tills längderna är gyllenbruna, ca 10–15 min.
6. Skär längderna medan de fortfarande är varma, som på bilden, i sneda ca 2 cm breda
kakor.
