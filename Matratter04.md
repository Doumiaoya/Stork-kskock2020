## Grundrecept till köttfärs, 4 port

### Ingredienser:

* 1 stor gul lök
* ½ msk smör eller margarin
* ½ dl grädde
* ½ dl mjölk
* ½ dl ströbröd
* 500 g blandfärs
* 1 tsk salt
* 1 ägg
* 1 krm peppar
* ½ tsk strösocker
* smör och olja till stekning

### Gör så här:

1. Skala och hacka löken.
2. Stek löken mjuk i matfettet och låt svalna.
3. Blanda grädde, mjölk och ströbröd i en bunke. Låt det svälla ca 10 minuter.
4. Blanda färsen med salt. Rör ner ägg, peppar och socker.
5. Blanda löken med ströbrödsblandningen och rör ned den i färsen.
6. Rulla färsen till köttbullar eller forma till biffar enligt anvisning. Fukta händerna med
kallt vatten när du arbetar med färs – då blir den lättare att forma!

### Köttbullar:

1. Rulla färsen till jämna, runda köttbullar. (Köttbullar finns i många olika storlekar, allt
ifrån 15 g till 50 g – det viktiga är att köttbullarna är lika stora för att få till en jämn
tillagning – använd våg!).
2. Stek köttbullarna i smör och olja i en stekpanna på medelvärme tills de fått fin färg
och är genomstekta. Innertemperaturen ska vara 70 grader.

### Pannbiffar:

1. Väg upp och forma jämna biffar som väger ca 150 g styck.
2. Stek biffarna i smör och olja på medelvärme ca 3–4 minuter tills de fått fin färg.
3. Vänd och stek biffarna på andra sidan.
4. Baka eventuellt färdigt i ugnen tills innertemperaturen är 70 grader.

### Köttfärslimpa:

1. Sätt på ugnen på 180 grader varmluft.
2. Forma färsen till en avlång ”brödlimpa” och lägg ut på bleck.
3. Grädda i ugnen tills innertemperaturen är 70 grader, ca 30 minuter.
