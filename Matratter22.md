## Halstrad lättgravad lax med dillstuvad potatis,hovmästarsås/Béchamelsås samt tomat och löksallad.
 DAG. 1
### Lättgravad lax ca 10 portioner
* 1st hel laxfilé
* 7dl socker
* 3dl salt
* ½ dl hackad dill
#### Gör så här:
1. Titta över laxen så att det inte finns några ben kvar på laxen.
2. Blanda socker och salt i en bunke och häll ut hälften i botten på ett bleck. Lägg i laxen med
skinnsidan ner. Häll över hackad dill och häll sedan över resten av gravsalt blandningen.
3. Plasta laxen och låt stå framme i rumstemperatur i ca 2 timmar så att gravsalt blandningen
aktiveras. Ställ sedan in i kylen och låt stå i ca: 1 dygn eller över natten.

### Potatis
* 1,5-2kg fast potatis (eller ca: 3 normalstora potatisar per portion)

#### Gör så här:
1. Skala potatisen och lägg i ett hålbleck. 
2. Koka i ugn på 110 grader i ca 20 minuter. Eller koka i lättsaltat vatten på spisen till den är klar.
2. Kyl ner potatisen.

### Hovmästarsås
* 2 msk neutral svensk senap
* 1 msk skånsk senap
* 2 msk honung
* 0,5 citron, saften
* 1 msk rödvinsvinäger
* några stänk worchestersås
* 0,5 tsk vitpeppar
* 1 msk vatten
* 1,5 dl rapsolja (eller majsolja)
* 1 knippe dill

#### Gör så här:
1. Rör ihop alla ingredienser utom dillen och oljan. Droppa ner oljan under vispning. Tycker du
att såsen är för tjock, späd med ytterligare lite vatten.
2. Hacka dillen fint och rör ner. Ställ hovmästarsåsen kallt att mogna några timmar

### Béchamelsås (vit grundsås) 5dl
#### Ingredienser
* 25 g Smör
* 30 g Vetemjöl
* 3 dl Mjölk
* 2dl Grädde
* ½ tsk Salt
* En nypa Vitpeppar malen

#### Gör så här
1. Bottenredning – smält smöret i en tjockbottnad kastrull på medelvärme, pudra i
vetemjölet, vispa med ballongvispen tills inga klumpar återstår.
2. Häll i mjölken och vispa, tillsätt grädden. Vispa, låt sjuda ca 10 minuter.
Såsen måste koka upp för att redningen skall aktiveras helt och bli tjock. Blir såsen för tjock
kan man spä med lite mer mjölk.
3. Smaka av med salt vitpeppar, var försiktig med vitpeppar då denna peppar är starkare i
smaken än svartpeppar.

### Dillstuvad potatis
* Kokt, delad potatis
* Hackad dill
* Béchamelsås

#### Gör så här:
1. Dela den kokta potatisen i 1-2 cm tjocka skivor
2. Lägg potatisen i bleck och ånga potatisen varm i ugn.
3. Häll sedan över den varma béchamelsåsen och blanda i hackad dill

### Tomat och löksallad (ca 5 portioner)
* 2st tomat
* 1st rödlök
* ¼ dels krispig sallad (frissé)
* Olja
* Vinäger
* Salt

#### Gör så här:
Blanda alla ingredienser tillsammans.
