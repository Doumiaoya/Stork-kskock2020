## Vaniljglass med Flarn och Chokladsås

### VANILJGLASS
#### Ingredienser: 6 portioner
* 1 vaniljstång eller 1msk vaniljsocker
* 4 dl mjölk
* 3 dl vispgrädde
* 6 äggulor
* 2 dl strösocker
#### Gör så här:
1. Dela vaniljstången på längden och skrapa ur vaniljstången.
2. Koka upp mjölk, grädde med vaniljstång och frön i en rostfri kastrull.
3. Vispa äggulor och socker luftigt.
4. Häll den varma gräddblandningen över äggulorna under omrörning. Häll sedan tillbaka allt i
kastrullen och rör om.
5. Sjud blandningen till 85C eller tills den börjar tjockna under vispning. Den får inte koka eller överstiga
85C då ägget koagulerar vid denna temperatur (stelnar). Det är också viktigt att glassen kommer upp
i över 80C för att glassmetan skall tjockna och bli krämig när man sedan fryser den.
6. Ta av från värmen. Häll upp massan i en bunke och kyl ner.
7. Sila av och kör i glassmaskin tills den börjar bli krämig och du kan kula den.

### Flarn
#### Ingredienser:
* 50g smör
* 50g socker
* 50g honung
* 50g vetemjöl
* 50g äggvita
#### Gör så här:
1. Smält ihop smör, socker och honung i kastrull, låt svalna lite.
2. Blanda sedan i vetemjöl och sedan äggvita.
3. Stryk ut smeten tunt på en silipatmatta eller ett smörpapper.
4. Stäng av fläkten på ugnen om det är möjligt eller lägg tyngd på pappret.
5. Baka i ugn på 175C hetluft tills flarnen blir gyllenbruna.
6. Forma flarnen medan de är varma

### Chokladsås
#### Ingredienser:
* 1 msk smör
* 1 1/2 msk kakao
* 1 msk sirap
* 3 msk socker
* 1 dl grädde
#### Gör så här:
1. Smält smöret och vispa i kakaon. Tillsätt sirap, socker och sist grädde.
2. Låt koka ihop och späd med lite vatten om det behövs.
